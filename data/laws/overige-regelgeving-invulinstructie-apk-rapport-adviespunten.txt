 Adviespunt(en)  Actuele regelgeving     Laatst gewijzigd: 01-01-2025    Dit zijn geen afkeurpunten, maar punten waarvan te verwachten is dat deze binnenkort niet meer aan de APK-eisen voldoen en waarschijnlijk binnen 1 jaar aan herstel of reparatie toe zijn. Deze punten gelden als advies voor de eigenaar van het voertuig. Is er 1 of meer adviespunten? Dan vermeldt u dit in het afmeldscherm. Deze komen op het APK-rapport te staan in het veld voor de adviespunten.  Korte toelichting op de vijf adviespunten:   AC1 Als 1 of meer banden een profieldiepte van 1,6 t/m 2,5 mm hebben.  AC2 Als 1 of meer schokdempers lekken (het zogenaamde zweten is geen lekkage).  AC3 Als 1 of meer delen een E-waarde van 1,5 t/m 2,0 hebben of waarbij, in het geval van onderdelen waarvoor geen E-gradatie geldt, er meer dan 15% roestschade  is. U hoeft de voertuigeigenaar niet te informeren over alle auto-onderdelen die roestvorming hebben. U geeft alleen die delen aan met een behoorlijke roestschade.  AC4 Als een stuur- of fuseekogel een slijtagespeling heeft die gelijk of kleiner is dan 1,0 mm. Dit zijn kogels die u niet afkeurt maar die wel slijtage hebben.  AC5 Als 1 of meer onderdelen van het remsysteem slijtage hebben en op korte termijn aan vervanging toe zijn. Dit geldt natuurlijk alleen als de slijtage niet zo ver is dat u het voertuig moet afkeuren. Remmen zijn ontzettend belangrijk voor de veiligheid. Het is moeilijk om hiervoor een kort adviespunt te omschrijven. Daarom kunt u een algemene omschrijving gebruiken voor de slijtage van de delen van het hele remsysteem (alleen als de keurmeester dit kan controleren zonder demontage).       