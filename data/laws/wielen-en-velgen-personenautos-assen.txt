 Wielen en velgen  Artikel 5.2.24  Actuele regelgeving     1.   De wielen onderscheidenlijk velgen van personenauto’s mogen geen breuken, scheuren, ondeugdelijk laswerk, ernstige corrosie of ernstige vervorming vertonen.    Wijze van keuren       Wijze van keuren      Print  Visuele controle, terwijl de personenauto zich boven een inspectieput of op een hefinrichting bevindt en het wiel vrij kan ronddraaien.           2.   De wielen onderscheidenlijk velgen moeten met alle daarvoor bestemde bevestigingsmiddelen deugdelijk zijn bevestigd.    Wijze van keuren    Toelichting       Wijze van keuren      Print  Visuele controle, terwijl de personenauto zich boven een inspectieput of op een hefinrichting bevindt en het wiel vrij kan ronddraaien.     Toelichting      Print   Bevestiging conische of bolvormige wielmoeren  Een wielmoer die wordt gebruikt als bevestigingsmiddel voor het monteren van wielen moet op de juiste manier zijn gemonteerd. De conische of bolvormige kant van de wielmoer zorgt voor (gedeeltelijke) centrering van de velg en moet tegen de velg gemonteerd worden. Een verkeerde montage van een wielmoer is een reden om het voertuig af te keuren.  Bevestiging wiel tussen as en ankerplaat  Bij sommige voertuigen is er een aluminium tussenplaat
bevestigd tussen de as en de ankerplaat. Na verloop van tijd kan de tussenplaat
door corrosie (roest) worden aangetast. In dit geval moet u beoordelen of de
bevestiging van het wiel nog deugdelijk is. De roestnorm is niet van
toepassing.           