 Onderdelen stuurinrichting  Artikel 5.8.29  Actuele regelgeving     1.    De bestuurde wielen van landbouw- of bosbouwtrekkers moeten goed reageren op de draaiing van het stuurwiel.    Wijze van keuren       Wijze van keuren      Print  Visuele controle, waarbij met de wielen in de stand van rechtuit rijden
het stuurwiel naar links en naar rechts wordt gedraaid, waarbij de bestuurde
wielen van stand veranderen.           2.   Bij draaiing van het stuurwiel tot aan de aanslagen mogen geen weerstanden voelbaar zijn en moeten de wielen onderscheidenlijk de banden vrij kunnen draaien.    Wijze van keuren       Wijze van keuren      Print  Visuele controle, waarbij de stuurbekrachtiging buiten werking is gesteld. De bestuurde wielen worden naar de uiterste linker- en rechterstuurstand bewogen waarbij de bestuurde wielen gedeeltelijk mogen worden ontlast.           3.    De voor de overbrenging van de stuurbeweging bestemde onderdelen: a. moeten deugdelijk zijn bevestigd met alle daarvoor bestemde bevestigings- en borgmiddelen; b. mogen geen breuken of scheuren vertonen; c. mogen niet zijn vervormd; en d. mogen niet ernstig door corrosie zijn aangetast. Indien sprake is van corrosie is het bepaalde in Aanvullende permanente eisen, hoofdstuk 1, titel 2, afdelingen 1, 2 en 3, van toepassing.     Wijze van keuren    Aanvullende permanente eisen       Wijze van keuren      Print  Visuele controle. Het stuurwiel wordt met krachtige korte bewegingen naar links en naar rechts gedraaid, waarbij de massa van de landbouw- of bosbouwtrekker op de wielen rust.     Aanvullende permanente eisen      Print   Hoofdstuk 1 Voertuigeisen  Titel 2. Algemene bouwwijze van het voertuig  Afdeling 1. Voertuigen zonder een volledig dragend chassis  Artikel 4   In deze afdeling wordt verstaan onder: roestschade: door corrosie over de gehele dikte verdwenen materiaal.  Roestschade wordt per onderdeel, per bevestiging van een onderdeel of per sectie van de bodemplaat uitgedrukt in de schade-eenheid 'E'.   Artikel 5  De in annex 1  vermelde onderdelen en bevestigingen van onderdelen van motorvoertuigen met een zelfdragende carrosserie mogen per onderdeel, per bevestiging van een onderdeel, of per sectie van een bodemplaat niet meer roestschade hebben dan 2E.  Artikel 6  Voor de bepaling van de mate van roestschade in schade-eenheden 'E', moet de volgende procedure worden gevolgd:   de roestschade-omvang wordt per onderdeel, per bevestiging van een onderdeel of per sectie van de bodemplaat in procenten bepaald volgens het van toepassing zijnde beoordelingsprincipe zoals vermeld in deze afdeling;  aan de hand van annex 1 wordt de te hanteren roestschadegradatie bij maximaal functieverlies van het beschadigde onderdeel, de beschadigde bevestiging van een onderdeel dan wel de beschadigde sectie van de bodemplaat bepaald;  het onder a bepaalde percentage roestschade wordt vermenigvuldigd met de onder b bepaalde roestschadegradatie.   Artikel 7   De bepaling van de roestschade-omvang van langs- en dwarsliggers geschiedt aan de hand van de volgende beoordelingsprincipes, waarbij het hoogste percentage maatgevend is:   de verhouding uitgedrukt in procenten tussen het beschadigde deel van de omtrek en de gehele omtrek van de dwarsdoorsnede, een eventuele versterking in de langs- of dwarsligger daarbij inbegrepen. Bij de berekening van de omtrek van de dwarsdoorsnede worden de bevestigingsflenzen niet meegerekend, en  de verhouding uitgedrukt in procenten tussen de lengte van de schade en de werkelijke lengte van de langs- of dwarsligger tussen de draagpunten, zoals weergegeven in figuur 1, of zoals bij het betreffende onderdeel in annex 1 is omschreven. Voor de bepaling van de roestschade worden de bevestigingsflenzen meegerekend.    Indien een plaatdeel samen met een voorgevormd profiel een koker vormt, wordt het geheel beoordeeld als een langs- of dwarsligger.       Figuur 1. Lengte langs- en dwarsliggers tussen de draagpunten.     Artikel 8   Voor de bepaling van de roestschade-omvang van de bodemplaat van de personenruimte wordt de bodemplaat in secties verdeeld, zoals weergegeven in figuur 2, waarna elke sectie afzonderlijk wordt beoordeeld.  De secties worden gevormd door de volgende sectielijnen: Sectielijn 1: de middenkoker of de lengtehartlijn. Sectielijn 2: het begin van de vlakke bodemplaat. Sectielijn 3: de dwarsligger ter plaatse van de voorzijde van de voorste zitplaatsen of indien ter plaatse geen dwarsligger aanwezig is de voorzijde van de voorste zitplaatsen in de achterste gebruiksstand. Sectielijn 4: elke voorzijde van de achter de voorste zitplaatsen (achter elkaar) gelegen zitplaatsen in de achterste gebruiksstand. Sectielijn 5: het einde van de bodemplaat onder de personenruimte.    Figuur 2. Sectieverdeling bodemplaat personenruimte    Artikel 9   De bepaling van de roestschade-omvang van de bodemplaat van de personenruimte geschiedt aan de hand van de volgende beoordelingsprincipes, waarbij het hoogste percentage maatgevend is:  de verhouding uitgedrukt in procenten tussen het beschadigde oppervlak van de sectie en het gehele oppervlak van de sectie, en  de verhouding tussen de lengte van de schade aan de randen van de sectie en de totale randlengte van de sectie.    Roestschade die doorloopt in verschillende secties moet worden beoordeeld als schade die aanwezig is in de grootste van de betrokken secties.  Bij dubbele bodemplaten wordt de bovenste plaat beoordeeld zoals is aangegeven in het eerste lid; de onderste plaat wordt beoordeeld als één grote sectie.  Indien een gedeelte van de bodemplaat tevens deel uitmaakt van een langs- of dwarsligger (koker), moet dit gedeelte worden meegerekend voor de bepaling van het oppervlak dan wel de randlengte.   Artikel 10  De bepaling van de roestschade-omvang van wielkasten geschiedt aan de hand van de volgende beoordelingsprincipes, waarbij het hoogste percentage maatgevend is:   de verhouding uitgedrukt in procenten tussen het beschadigde oppervlak en het gehele oppervlak, en  de verhouding tussen de totale lengte van de schade aan de randen en de totale randlengte, en  de verhouding tussen de lengte van de schade per zijde van de wielkast en de bevestigingslengte van die zijde aan een ander onderdeel.   Artikel 11   De bepaling van de roestschade-omvang van plaatdelen, met uitzondering van de bodemplaat en de wielkasten, geschiedt aan de hand van de volgende beoordelingsprincipes waarbij het hoogste percentage maatgevend is:  de verhouding uitgedrukt in procenten tussen het beschadigde oppervlak en het gehele oppervlak, en  de verhouding tussen de lengte van de schade aan de randen en de totale randlengte.    Indien een gedeelte van een plaatdeel tevens deel uitmaakt van een langs- of dwarsligger (koker), moet dit gedeelte worden meegerekend voor de bepaling van het oppervlak dan wel de randlengte.   Artikel 12   De roestschade-omvang van de bevestiging van onderdelen, met uitzondering van de bevestiging van plaatdelen en wielkasten, wordt bepaald door een schatting te maken omtrent de afname in procenten van de sterkte van de bevestiging van het ene onderdeel aan het andere, in het gebied dat wordt omsloten door een denkbeeldige lijn gelegen op een afstand van 100 mm rondom de bevestiging.  De roestschade in het gebied buiten de denkbeeldige lijn wordt buiten beschouwing gelaten.   Artikel 13  De beoordeling van roestschade vindt plaats:   door visuele controle, terwijl het voertuig zich boven een inspectieput of op een hefinrichting bevindt, en  in geval van twijfel:  door gebruik te maken van een hamertje met een bolle of afgeronde kop;  door middel van meten met een meetmiddel van voldoende bereik.       Afdeling 2. Voertuigen met een volledig dragend chassis  §1. Chassisraam  Artikel 14   In deze paragraaf wordt verstaan onder: roestschade: gedeeltelijk door corrosie verdwenen materiaal.  Roestschade in het chassisraam wordt per langs- of dwarsligger dan wel per profiel uitgedrukt in procenten.     Artikel 15   De langs- en dwarsliggers en asbevestigingen van het chassisraam, de trekinrichting van een middenasaanhangwagen, en alle profielen die deel uitmaken van de ondersteuning van de draaikrans of opleggerkoppeling dan wel koppelingsplaat mogen niet meer roestschade hebben dan het percentage genoemd in annex 2 bij deze bijlage.  De beoordeling van de roestschade-omvang van de langs- en dwarsliggers van het chassisraam geschiedt aan de hand van de lengte van de langs- en dwarsliggers tussen de draagpunten.  In afwijking van het bepaalde in het eerste lid, moeten langs- en dwarsliggers van het chassisraam die uitsluitend voor de ondersteuning van de laadvloer zijn aangebracht, als hulplangs- of hulpdwarsbalk worden aangemerkt waarop paragraaf 2 van deze afdeling van toepassing is.  In afwijking van het bepaalde in het eerste lid, is op langs- en dwarsliggers en asbevestigingen van het chassisraam die zijn vervaardigd uit plaatmateriaal waarvan de dikte maximaal 2 mm bedraagt, paragraaf 2 van deze afdeling van toepassing.  Op een gedeeltelijk zelfdragende carrosserie in combinatie met een chassisraam zijn voor het zelfdragende deel de eisen van afdeling 1 van toepassing.     § 2. Overige onderdelen  Artikel 16   In deze paragraaf wordt verstaan onder: roestschade: door corrosie over de gehele dikte verdwenen materiaal.  Roestschade wordt per onderdeel of per bevestiging van een onderdeel uitgedrukt in de schade-eenheid 'E'.   Artikel 17  De in annex 3 vermelde onderdelen en bevestigingen van onderdelen van motorvoertuigen die niet zijn voorzien van een zelfdragende carrosserie en aanhangwagens met een toegestane maximummassa van meer dan 3.500 kg, mogen per onderdeel dan wel per bevestiging van een onderdeel niet meer roestschade hebben dan 2E.  Artikel 18  Voor de bepaling van de mate van roestschade in schade-eenheden 'E', moet de volgende procedure worden gevolgd:   de roestschade-omvang wordt per onderdeel of per bevestiging van een onderdeel in procenten bepaald volgens het van toepassing zijnde beoordelingsprincipe;  aan de hand van annex 3 wordt de te hanteren roestschadegradatie bij maximaal functieverlies van het beschadigde onderdeel of de beschadigde bevestiging van een onderdeel bepaald;  het percentage roestschade, bedoeld in onderdeel a, wordt vermenigvuldigd met de in roestschadegradatie, bedoeld in onderdeel b.     Artikel 19    De bepaling van de roestschade-omvang van langs- en dwarsliggers geschiedt aan de hand van de volgende beoordelingsprincipes, waarbij het hoogste percentage maatgevend is:   de verhouding uitgedrukt in procenten tussen het beschadigde deel van de omtrek en de gehele omtrek van de dwarsdoorsnede, een eventuele versterking in de langs- of dwarsligger daarbij inbegrepen. Bij de berekening van de omtrek van de dwarsdoorsnede worden de bevestigingsflenzen niet meegerekend, en  de verhouding uitgedrukt in procenten tussen de lengte van de schade en de werkelijke lengte van de langs- of dwarsligger tussen de draagpunten, zoals weergegeven in figuur 3, of zoals bij het betreffende onderdeel in annex 3  is omschreven. Voor de bepaling van de roestschade worden de bevestigingsflenzen meegerekend.    Indien een plaatdeel samen met een voorgevormd profiel een koker vormt, wordt het geheel beoordeeld als een langs- of dwarsligger.   Figuur 3. Lengte dwars- of langsligger tussen de draagpunten   Artikel 20      De bepaling van de roestschade-omvang van plaatdelen geschiedt aan de hand van de volgende beoordelingsprincipes, waarbij het hoogste percentage maatgevend is:   de verhouding uitgedrukt in procenten tussen het beschadigde oppervlak en het gehele oppervlak, en  de verhouding uitgedrukt in procenten tussen de lengte van de schade aan de randen en de totale randlengte.    Indien een gedeelte van een plaatdeel tevens deel uitmaakt van een langs- of dwarsligger (koker), moet dit gedeelte worden meegerekend voor de bepaling van het oppervlak dan wel de randlengte.     Artikel 21   De roestschade-omvang van de bevestiging van onderdelen, met uitzondering van de bevestiging van plaatdelen, wordt bepaald door een schatting te maken omtrent de afname in procenten van de sterkte van de bevestiging van het ene onderdeel aan het andere in het gebied dat wordt omsloten door een denkbeeldige lijn, gelegen op een afstand van 100 mm rondom de bevestiging.  De roestschade in het gebied buiten de denkbeeldige lijn wordt buiten beschouwing gelaten.     Artikel 22  De beoordeling van roestschade vindt plaats:   door visuele controle, terwijl het voertuig zich boven een inspectieput of op een hefinrichting bevindt, en  in geval van twijfel:  door gebruik te maken van een hamertje met een bolle of afgeronde kop;  door middel van meten met een meetmiddel van voldoende bereik.     Afdeling 3. Roestschadereparatie  Artikel 23  Een roestschadereparatie moet zodanig zijn uitgevoerd dat het onderdeel, de bevestiging van het onderdeel of de sectie van de bodemplaat zijn oorspronkelijke functie weer kan vervullen.    Artikel 24   Voor alle onderdelen, bevestigingen van onderdelen of secties van de bodemplaat waarvoor een roestschadegradatie is gegeven, geldt dat:  reparaties met pasklare gedeelten, waarbij elk deel deugdelijk aan het oorspronkelijke materiaal is gelast, toegestaan zijn;  vervanging van delen is toegestaan mits deugdelijk gelast dan wel bevestigd met bouten, indien de oorspronkelijke bevestiging heeft plaatsgevonden door middel van bouten of klinknagels;  een reparatie die niet volgens onderdeel a of b is uitgevoerd, als roestschade wordt aangemerkt en beoordeeld, waarbij de grootte van de reparatie wordt gezien als de grootte van de roestschade, tenzij anders wordt aangetoond.    Onder deugdelijk gelast als genoemd in het eerste lid, onderdelen a en b, wordt verstaan:   kettinglassen welke ten minste 50% van de omtrek van het te lassen gedeelte bestrijken en goed zijn verdeeld over die omtrek, of  proplassen (gatlassen) met ten minste een diameter van 4 mm en een onderlinge afstand van niet meer dan 20 mm.       Artikel 25   De trekinrichting van een middenasaanhangwagen, langs- en dwarsliggers en asbevestigingen die deel uitmaken van het chassisraam, bedoeld in paragraaf 1 van afdeling 2, mogen niet zijn gerepareerd met plaatdelen welke over de roestschade zijn aangebracht.  In afwijking van het eerste lid mogen de trekinrichting van een middenasaanhangwagen en een aanhangwagen met een stijve dissel, langs- en dwarsliggers en asbevestigingen wel gerepareerd worden met plaatdelen welke over de roestschade zijn aangebracht, indien de dikte van deze plaatdelen ten minste gelijk is aan de grootste dikte van het te repareren deel. De plaatdelen moeten deugdelijk zijn gelast. Hieronder worden verstaan kettinglassen welke ten minste 75% van de omtrek van het te lassen gedeelte bestrijken. De lassen moeten goed zijn verdeeld over de omtrek.  De profielen die deel uitmaken van de ondersteuning van de draaikrans of opleggerkoppeling dan wel koppelingsplaat mogen niet zijn gerepareerd met plaatdelen welke over de roestschade zijn aangebracht.   Artikel 26  Een afwijkende reparatie, zoals bedoeld in de artikelen 24 en 25 is toegestaan, indien dit door middel van documentatie van de voertuigfabrikant wordt aangetoond. De reparatie moet volgens voorschrift van de voertuigfabrikant zijn uitgevoerd.  Artikel 27  De beoordeling van de roestschadereparatie vindt plaats:   door visuele controle, terwijl het voertuig zich boven een inspectieput of op een hefinrichting bevindt, en  in geval van twijfel door middel van meten met een meetmiddel van voldoende bereik.       Rekenvoorbeelden roestschade. (pdf, 437kb)               4.   Stofhoezen van het stuurhuis en de stuurkogels moeten deugdelijk zijn bevestigd en mogen niet zodanig zijn beschadigd dat de hoezen niet meer afdichten.    Wijze van keuren       Wijze van keuren      Print  Visuele controle.           5.   Koppelingen moeten een zichtbaar spelingsvrije overbrenging kunnen bewerkstelligen.    Wijze van keuren       Wijze van keuren      Print  Visuele controle, waarbij het stuurwiel langzaam van links en naar rechts wordt gedraaid en axiaal wordt bewogen.           6.   Flexibele koppelingen mogen niet in ernstige mate zijn gescheurd en de vulkanisatie mag niet in ernstige mate zijn losgeraakt. Hierbij is het bepaalde in Aanvullende permanente eisen, artikel 51, van toepassing.    Wijze van keuren    Aanvullende permanente eisen       Wijze van keuren      Print  Visuele controle, waarbij het stuurwiel langzaam naar links en naar rechts wordt gedraaid en axiaal wordt bewogen.     Aanvullende permanente eisen      Print   Artikel 51 Controle Stuurkoppeling   Het flexibele materiaal van de koppeling mag niet voor 50% of meer, over iedere volledige doorsnede (in één vlak), door scheurvorming of door het loslaten van de vulkanisatie zijn beschadigd, zoals weergegeven in figuur 15.  Het eerste lid is niet van toepassing op aanhangwagens met een toegestane maximummassa van meer dan 3.500 kg.     Figuur 15. Flexibele koppeling stuurinrichting               7.   De verbindingen in het stangenstelsel mogen niet te veel speling vertonen. Hierbij is het bepaalde in Aanvullende permanente eisen, artikel 52, van toepassing.    Wijze van keuren    Aanvullende permanente eisen    Toelichting       Wijze van keuren      Print   Visuele controle. Voor het zichtbaar maken van: radiale speling wordt de stuurkogel of stuurverbinding op doelmatige wijze belast; axiale speling wordt op de stuurkogel of stuurverbinding trek- en drukkrachten uitgeoefend. In geval van twijfel wordt gemeten met een geschikt meetmiddel.      Aanvullende permanente eisen      Print   Artikel 52 Maximale toegestane speling stuurkogels   Stuurkogels en de overige stuurverbindingen in het stangenstelsel mogen, naast eventuele oorspronkelijke speling, door slijtageverschijnselen niet meer speling hebben dan:   1,0 mm, in radiale richting, zoals weergegeven in figuur 16;  1,0 mm, in axiale richting, zoals weergegeven in figuur 16.    De in het eerste lid vermelde oorspronkelijke speling van de stuurkogel die het gevolg is van de indrukking van het veerelement in de kogel, wordt vastgesteld:   met behulp van het werkplaatshandboek of informatie van de fabrikant van het desbetreffende onderdeel, dan wel  door middel van indrukking van een nieuwe kogel.       Figuur 16. Stuurkogelspeling         Toelichting      Print   Speling niet zichtbare stuurverbindingen Bij niet zichtbare stuurverbindingen is de eis van
maximaal 1,0 mm slijtage speling en het adviespunt AC4 niet van
toepassing.           8.   Indien een gedeelte van de binnenkant van het stuurkogelhuis en van de stuurkogel zichtbaar is doordat de hoes is beschadigd of ontbreekt, mag dit gedeelte geen corrosie vertonen.    Wijze van keuren       Wijze van keuren      Print  Indien de hoes is beschadigd of ontbreekt, vindt visuele controle plaats.           9.   De stuurbekrachtiger moet goed werken.    Wijze van keuren    Toelichting       Wijze van keuren      Print  Voor de controle van de stuurbekrachtiger wordt bij uitgeschakelde motor het stuurwiel naar links en rechts bewogen. Vervolgens wordt met draaiende motor het stuurwiel opnieuw naar links en rechts bewogen, hierbij moet de werking van de stuurbekrachtiger voelbaar zijn.     Toelichting      Print   Aanwezigheid hydraulische stuurbekrachtiging  Is er een stuurbekrachtigingspomp aanwezig? Dan moet voldaan worden aan artikel 5.*.29 lid 9, 10 en 11            10.    Slangen van de stuurbekrachtiging mogen: a. geen beschadigingen vertonen waarbij het wapeningsmateriaal zichtbaar is en b. geen bewegende delen raken.     Wijze van keuren       Wijze van keuren      Print  Visuele controle.           11.   De onderdelen van de stuurbekrachtiging mogen geen ernstige lekkage vertonen.    Wijze van keuren       Wijze van keuren      Print  Visuele controle, waarbij het stuurwiel bij stationair draaiende motor in de uiterste stand wordt gedraaid en gehouden.           12.   De onderdelen van een volledig hydraulische stuurinrichting mogen geen lekkage vertonen.    Wijze van keuren       Wijze van keuren      Print  Visuele controle, waarbij het stuurwiel bij stationair draaiende motor in de uiterste stand wordt gedraaid en gehouden.           13.   De waarschuwingsinrichting van de elektronische stuurbekrachtiging van
landbouw- of bosbouwtrekkers in gebruik genomen na 31 december 2017, mag geen
defect aangeven.    Wijze van keuren       Wijze van keuren      Print   Visuele en auditieve controle. Wanneer na het starten van de motor een
optisch of akoestisch waarschuwingssignaal wordt afgegeven dat het systeem niet
goed functioneert, wordt ervan uitgegaan dat niet aan deze eis is voldaan. In
geval van twijfel wordt een rijproef uitgevoerd.          