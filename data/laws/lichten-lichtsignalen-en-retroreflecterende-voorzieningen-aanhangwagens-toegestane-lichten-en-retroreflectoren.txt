 Toegestane lichten en retroreflectoren  Artikel 5.12.57  Actuele regelgeving     1.  Laatst gewijzigd: 01-01-2025     Aanhangwagens mogen zijn voorzien van:   twee extra achterlichten ;  extra achteruitrijlichten ;  twee extra richtingaanwijzers en waarschuwingsknipperlichten aan de achterzijde van het voertuig;  waarschuwingsknipperlichten aan het meest naar achteren gelegen gedeelte van de zich aan de zij- of achterkant van het voertuig bevindende laad- en losklep in horizontale stand;  twee extra markeringslichten die zichtbaar zijn aan de voorzijde en twee extra markeringslichten die zichtbaar zijn aan de achterzijde van het voertuig, indien deze lichten reeds ingevolge artikel 5.12.51 verplicht zijn;, indien deze lichten reeds ingevolge artikel 5.12.51 verplicht zijn;  twee of vier markeringslichten die zichtbaar zijn aan de voorzijde en twee of vier markeringslichten die zichtbaar zijn aan de achterzijde van het voertuig, indien deze lichten niet reeds involge artikel 5.12.51 verplicht zijn.;, indien deze lichten niet reeds involge artikel 5.12.51 verplicht zijn.;  twee staaklichten;  één extra mistachterlicht;  zijmarkeringslichten, indien deze lichten niet reeds ingevolge artikel 5.12.51 verplicht zijn. Hierbij is het bepaalde in Aanvullende permanente eisen, artikelen 119 tot en met 122, van toepassing;  witte retroreflectoren aan de voorzijde van het voertuig indien deze niet reeds ingevolge artikel 5.12.51 verplicht zijn;  werklichten;  een derde remlicht, aangebracht zodanig dat:  het zich bevindt op een afstand van ten hoogste 0,15 m vanaf het middenlangsvlak, en  de onderzijde van het lichtdoorlatende gedeelte hoger ligt dan de bovenzijde van de remlichten, bedoeld in artikel 5.12.51, eerste lidonderdeel d;    in afwijking van onderdeel l mogen twee extra remlichten worden aangebracht;  een lampje aan de voorzijde van het voertuig dat de werking van het antiblokkeer- of besturingssysteem aangeeft;  twee stadslichten;  een markering aan de achterzijde van het voertuig, indien de toegestane maximum massa van het voertuig meer bedraagt dan 3.500 kg;  volledige contourmarkering , gedeeltelijke contourmarkering of lijnmarkering aan de zijkant van het voertuig en volledige contourmarkering of lijnmarkering aan de achterkant van het voertuig, voor zover deze niet reeds ingevolge artikel 5.12.51 verplicht is. Hierbij is Aanvullende permanente eisen, artikel 153, van toepassing;  lijnmarkering aan de voorkant. Hierbij is Aanvullende permanente eisen, artikel 153 van toepassing;  één rode retroreflector aan de achterzijde van het voertuig, in de vorm van een afgeknotte driehoek die voorzien is van een goedkeuringsmerk waarbij het bepaalde in de Aanvullende permanente eisen, artikel 123, van toepassing is, indien de maximumconstructiesnelheid ten hoogste 25 km/h bedraagt.      Wijze van keuren    Aanvullende permanente eisen    Toelichting       Wijze van keuren      Print  Onderdelen a tot en met k: visuele controle. Onderdeel l: visuele controle. In geval van twijfel wordt gemeten. Onderdelen m tot en met s: visuele controle.      Aanvullende permanente eisen      Print   Artikel 119  Zijmarkeringslichten en ambergele retroreflectoren moeten zijn aangebracht aan elke zijkant van het voertuig.  Artikel 120  Zijmarkeringslichten en ambergele retroreflectoren moeten op de volgende wijze zijn geplaatst: indien het voertuig langer is dan 6,00 m, moet ten minste één zijmarkeringslicht en één retroreflector zich in het middelste derde gedeelte van het voertuig bevinden; de onderlinge afstand tussen de zijmarkeringslichten en de onderlinge afstand tussen de retroreflectoren mag niet meer dan 4.00 m bedragen, de afstand van het meest naar voren gelegen zijmarkeringslicht en van de meest naar voren gelegen retroreflector tot de uiterste voorzijde van het voertuig mag niet meer dan 4,00 m bedragen, de afstand van het meest naar achteren gelegen zijmarkeringslicht en van de meest naar achteren gelegen retroreflector tot de uiterste achterzijde van het voertuig mag niet meer dan 1,00 m bedragen. Indien het voertuig niet langer is dan 6,00 m, dan wel in het kentekenregister wordt aangeduid als kaal chassis, mag zich, bij verdeling van de lengte van het voertuig in drie gelijke delen, één zijmarkeringslicht op het voorste derde gedeelte en één zijmarkeringslicht op het achterste derde gedeelte van de lengte van het voertuig bevinden, waarbij één aanwezig zijmarkeringslicht volstaat.  Artikel 121  Zijmarkeringslichten en ambergele retroreflectoren moeten zijn aangebracht op een hoogte van niet minder dan 0,25 m doch niet meer dan 1,50 m boven het wegdek. Indien het in verband met de constructie van het voertuig niet mogelijk is, mogen de zijmarkeringslichten zijn aangebracht op een hoogte van meer dan 1,50 m doch niet meer dan 2,10 m boven het wegdek. In afwijking van het eerste lid mogen de zijmarkeringslichten en ambergele retroreflectoren bij een landbouw- of bosbouwtrekker, landbouw- of bosbouwaanhangwagen, verwisselbaar getrokken uitrustingsstuk of mobiele machine niet meer dan 2,50 m boven het wegdek zijn aangebracht.  Artikel 122  De in deze paragraaf gestelde eisen worden getoetst: door middel van visuele controle; in geval van twijfel te meten met een meetmiddel van voldoende bereik.  Artikel 123  Rode retroreflectoren in de vorm van een afgeknotte driehoek moeten zijn voorzien van een goedkeuringsmerk zoals weergegeven in figuur 32.    Figuur 32 Goedkeuringsmerk       Artikel 153  Opvallende markeringen zijn niet verplicht voor voertuigen in gebruik bij de in artikel 29, eerste lid, van het RVV 1990 bedoelde diensten, die de daar genoemde signalen mogen voeren. In plaats van lijnmarkering mag aan de achterzijde van het voertuig volledige contourmarkering zijn aangebracht. In plaats van lijnmarkering mag aan de zijkant van het voertuig gedeeltelijke of volledige contourmarkering zijn aangebracht. In het geval van gedeeltelijke contourmarkering wordt iedere bovenhoek beschreven door twee lijnen loodrecht op elkaar en ieder ten minste 0,25 m lang. Indien het niet mogelijk is de lijnen loodrecht op elkaar aan te brengen, moet zoveel mogelijk de contour van het voertuig worden gevolgd. Het materiaal van opvallende markeringen voldoet aan VN/ECE-reglement 104. Lijnmarkeringen en de onderste elementen van contourmarkeringen mogen niet hoger zijn gemonteerd dan 2,50 m. Opvallende markeringen worden als doorlopend beschouwd, indien de onderbrekingen niet groter zijn dan 1,00 m. Binnen een volledige contourmarkering aan de zijkant van het voertuig mogen retroreflecterende cijfers, letters of afbeeldingen zijn aangebracht waarvan het materiaal voldoet aan VN/ECE-reglement 104, klasse D of E, met dien verstande dat deze geen nadelige invloed hebben op de effectiviteit van de contourmarkering en de verplichte lichten en retroreflecterende voorzieningen. In ieder geval mogen de retroreflecterende cijfers, letters of afbeeldingen niet meer dan een derde deel van de totale oppervlakte binnen de omtrek van de volledige contourmarkering uitmaken. Aan de eis, als bedoeld in het vijfde en achtste lid, wordt niet getoetst tijdens de algemene periodieke keuring ten behoeve van de afgifte van een keuringsrapport.       Toelichting      Print   Lijnmarkering  Lijnmarkering is een horizontale doorlopende lijn in de lengte of breedte. De onderbreking van de doorlopende lijn mag niet meer dan 1 meter zijn. Er zijn geen eisen gesteld aan waar de lijnmarkering moet beginnen en waar de lijnmarkering moet eindigen.  Dynamische knipperlichten (richtingaanwijzers)  De richtingaanwijzers van een voertuig kunnen dynamisch zijn
uitgevoerd. Dat wil zeggen dat de vorm van de lichten wijzigt als deze werken.
Bij richtingaanwijzers kunnen ze bijvoorbeeld bewegen in de richting waarin het
voertuig afslaat. Een voorbeeld ziet u op onderstaande afbeelding. Deze
dynamische lichten zijn geen afkeurpunt als de lichten niet zijn beschadigd en
voldoen aan de overige eisen zoals kleur.   Dynamisch markeringslicht  De markeringslichten van een voertuig kunnen dynamisch zijn
uitgevoerd. Dat wil zeggen dat de vorm van de lichten wijzigt als deze werken.
Bij markeringslichten kunnen ze bijvoorbeeld bewegen in een cirkel. Een
voorbeeld ziet u op onderstaande
afbeelding. Deze dynamische lichten zijn geen afkeurpunt als de lichten niet
zijn beschadigd en voldoen aan de overige eisen zoals kleur. Foto: Dynamisch markeringslicht  Plaatsing markeringslicht  De plaats van het markeringslicht(en) in de lengterichting van het voertuig, wordt niet voorgeschreven.            2.   Lichten en retroreflecterende voorzieningen die ingevolge artikel 5.12.51 verplicht zijn gesteld voor voertuigen die na een in dat artikel genoemd tijdstip in gebruik zijn genomen, mogen zijn aangebracht op voertuigen die voor of op dat tijdstip in gebruik zijn genomen mits wordt voldaan aan de in artikel 5.12.53 met betrekking tot die lichten gestelde eisen. Zijmarkeringslichten moeten voldoen aan het bepaalde in onderdeel i van het eerste lid.    Wijze van keuren       Wijze van keuren      Print  Visuele controle.           3.    Aanhangwagens mogen zijn voorzien van extra rode retroreflectoren aan de achterzijde en extra ambergele retroreflectoren aan de zijkanten van het voertuig, de achterste retroreflector aan de zijkant mag rood zijn.    Wijze van keuren       Wijze van keuren      Print  Visuele controle.           4.   De extra achteruitrijlichten , bedoeld in het eerste lid, onderdeel b, mogen aan de zijkant van het voertuig zijn gemonteerd.    Wijze van keuren       Wijze van keuren      Print  Visuele controle. In geval van twijfel wordt gemeten.         