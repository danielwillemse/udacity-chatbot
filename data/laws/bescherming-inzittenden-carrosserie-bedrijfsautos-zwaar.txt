 Bescherming inzittenden  Artikel 5.3.47  Actuele regelgeving     1.   Bedrijfsauto's die na 31 december 1997 in gebruik zijn genomen moeten zijn voorzien van gordels voor: de zitplaats van de bestuurder en de ernaast gelegen naar voren gerichte zitplaatsen, en de overige naar voren gerichte zitplaatsen.     Wijze van keuren       Wijze van keuren      Print  Visuele controle. Indien in het middelste gedeelte van een bank geen gordel aanwezig is, wordt dit gedeelte niet aangemerkt als zitplaats. In geval van een kampeerwagen is de controle beperkt tot de voorste zitplaatsen en tot de overige zitplaatsen voor zover deze zijn voorzien van gordels.           2.   De verplichting, bedoeld in het eerste lid,
onderdeel b, geldt niet indien het voertuig in gebruik is genomen vóór 1
januari 2017 en op een afstand van maximaal 1,30 m voor de rugleuning van deze
zitplaats zich een veiligheidsscherm of rugleuning van een ervoor gelegen
zitplaats bevindt.    Wijze van keuren       Wijze van keuren      Print  Visuele controle, in geval van twijfel wordt
gemeten.           3.   Het eerste lid is niet van toepassing op
klapstoelen en zitplaatsen die uitsluitend zijn bestemd voor gebruik in een
stilstaande bedrijfsauto en bedrijfsauto’s met een in het kentekenregister of op het kentekenbewijs vermelde maximumconstructiesnelheid van niet meer dan 25 km/h.    Wijze van keuren       Wijze van keuren      Print  Visuele controle.           4.   De gordels moeten deugdelijk zijn bevestigd en mogen niet zijn
beschadigd. Het pluizen van de gordel wordt niet gezien als een beschadiging.
Indien sprake is van corrosie, is het bepaalde in Aanvullende permanente eisen,
hoofdstuk 1, titel 2, afdelingen 1, 2 en 3, van toepassing.    Wijze van keuren    Toelichting       Wijze van keuren      Print  Visuele controle, waarbij een eventuele rolgordel
volledig wordt uitgetrokken.     Toelichting      Print   Controle alle gordels  De gordel waarmee een kinderstoel is bevestigd, moet u
beoordelen op beschadiging, bevestiging, goed werkende sluiting en goed
werkende blokkering. Voor een goede beoordeling van de gordel, moet de
kinderstoel losgehaald worden. Ook gordels die moeilijk bereikbaar zijn, door
bijvoorbeeld belading of ingeklapte zitplaatsen, moet u beoordelen.  Foto:
Gordelhouder wel aanwezig maar niet zichtbaar door klep. Foto:
Gordelhouder zichtbaar gemaakt voor de beoordeling.  Gordel gerepareerd ingekort of verlengd Een gordel mag niet gerepareerd, ingekort of verlengd zijn
door gordeleinden opnieuw aan elkaar vast te maken. Het knopje dat de
gordelsluiting op zijn plaats houdt, mag opnieuw zijn aangebracht. Het weefsel
van de gordel mag hierbij niet beschadigd zijn.           5.   De gordels moeten zijn voorzien van een goed werkende sluiting en een
goed werkende blokkering. Oprolmechanismen moeten zodanig functioneren dat de
gordel aanligt na het omdoen ervan.    Wijze van keuren    Aanvullende permanente eisen    Toelichting       Wijze van keuren      Print  Visuele controle. Hierbij wordt de gordel in de
sluiting gebracht. Indien de gordel is voorzien van een oprolmechanisme, wordt
de gordel omgedaan. De blokkering wordt gecontroleerd door te trekken aan de
gordel; indien dit geen uitsluitsel biedt, moet bij een bedrijfsauto met een
toegestane maximummassa van niet meer dan 3.500 kg tijdens een remproef op de
weg het blokkeren van de gordel worden gecontroleerd.     Aanvullende permanente eisen      Print   Hoofdstuk 1 Voertuigeisen  Titel 2. Algemene bouwwijze van het voertuig  Afdeling 1. Voertuigen zonder een volledig dragend chassis  Artikel 4   In deze afdeling wordt verstaan onder: roestschade: door corrosie over de gehele dikte verdwenen materiaal.  Roestschade wordt per onderdeel, per bevestiging van een onderdeel of per sectie van de bodemplaat uitgedrukt in de schade-eenheid 'E'.   Artikel 5  De in annex 1  vermelde onderdelen en bevestigingen van onderdelen van motorvoertuigen met een zelfdragende carrosserie mogen per onderdeel, per bevestiging van een onderdeel, of per sectie van een bodemplaat niet meer roestschade hebben dan 2E.  Artikel 6  Voor de bepaling van de mate van roestschade in schade-eenheden 'E', moet de volgende procedure worden gevolgd:   de roestschade-omvang wordt per onderdeel, per bevestiging van een onderdeel of per sectie van de bodemplaat in procenten bepaald volgens het van toepassing zijnde beoordelingsprincipe zoals vermeld in deze afdeling;  aan de hand van annex 1 wordt de te hanteren roestschadegradatie bij maximaal functieverlies van het beschadigde onderdeel, de beschadigde bevestiging van een onderdeel dan wel de beschadigde sectie van de bodemplaat bepaald;  het onder a bepaalde percentage roestschade wordt vermenigvuldigd met de onder b bepaalde roestschadegradatie.   Artikel 7   De bepaling van de roestschade-omvang van langs- en dwarsliggers geschiedt aan de hand van de volgende beoordelingsprincipes, waarbij het hoogste percentage maatgevend is:   de verhouding uitgedrukt in procenten tussen het beschadigde deel van de omtrek en de gehele omtrek van de dwarsdoorsnede, een eventuele versterking in de langs- of dwarsligger daarbij inbegrepen. Bij de berekening van de omtrek van de dwarsdoorsnede worden de bevestigingsflenzen niet meegerekend, en  de verhouding uitgedrukt in procenten tussen de lengte van de schade en de werkelijke lengte van de langs- of dwarsligger tussen de draagpunten, zoals weergegeven in figuur 1, of zoals bij het betreffende onderdeel in annex 1 is omschreven. Voor de bepaling van de roestschade worden de bevestigingsflenzen meegerekend.    Indien een plaatdeel samen met een voorgevormd profiel een koker vormt, wordt het geheel beoordeeld als een langs- of dwarsligger.       Figuur 1. Lengte langs- en dwarsliggers tussen de draagpunten.     Artikel 8   Voor de bepaling van de roestschade-omvang van de bodemplaat van de personenruimte wordt de bodemplaat in secties verdeeld, zoals weergegeven in figuur 2, waarna elke sectie afzonderlijk wordt beoordeeld.  De secties worden gevormd door de volgende sectielijnen: Sectielijn 1: de middenkoker of de lengtehartlijn. Sectielijn 2: het begin van de vlakke bodemplaat. Sectielijn 3: de dwarsligger ter plaatse van de voorzijde van de voorste zitplaatsen of indien ter plaatse geen dwarsligger aanwezig is de voorzijde van de voorste zitplaatsen in de achterste gebruiksstand. Sectielijn 4: elke voorzijde van de achter de voorste zitplaatsen (achter elkaar) gelegen zitplaatsen in de achterste gebruiksstand. Sectielijn 5: het einde van de bodemplaat onder de personenruimte.    Figuur 2. Sectieverdeling bodemplaat personenruimte    Artikel 9   De bepaling van de roestschade-omvang van de bodemplaat van de personenruimte geschiedt aan de hand van de volgende beoordelingsprincipes, waarbij het hoogste percentage maatgevend is:  de verhouding uitgedrukt in procenten tussen het beschadigde oppervlak van de sectie en het gehele oppervlak van de sectie, en  de verhouding tussen de lengte van de schade aan de randen van de sectie en de totale randlengte van de sectie.    Roestschade die doorloopt in verschillende secties moet worden beoordeeld als schade die aanwezig is in de grootste van de betrokken secties.  Bij dubbele bodemplaten wordt de bovenste plaat beoordeeld zoals is aangegeven in het eerste lid; de onderste plaat wordt beoordeeld als één grote sectie.  Indien een gedeelte van de bodemplaat tevens deel uitmaakt van een langs- of dwarsligger (koker), moet dit gedeelte worden meegerekend voor de bepaling van het oppervlak dan wel de randlengte.   Artikel 10  De bepaling van de roestschade-omvang van wielkasten geschiedt aan de hand van de volgende beoordelingsprincipes, waarbij het hoogste percentage maatgevend is:   de verhouding uitgedrukt in procenten tussen het beschadigde oppervlak en het gehele oppervlak, en  de verhouding tussen de totale lengte van de schade aan de randen en de totale randlengte, en  de verhouding tussen de lengte van de schade per zijde van de wielkast en de bevestigingslengte van die zijde aan een ander onderdeel.   Artikel 11   De bepaling van de roestschade-omvang van plaatdelen, met uitzondering van de bodemplaat en de wielkasten, geschiedt aan de hand van de volgende beoordelingsprincipes waarbij het hoogste percentage maatgevend is:  de verhouding uitgedrukt in procenten tussen het beschadigde oppervlak en het gehele oppervlak, en  de verhouding tussen de lengte van de schade aan de randen en de totale randlengte.    Indien een gedeelte van een plaatdeel tevens deel uitmaakt van een langs- of dwarsligger (koker), moet dit gedeelte worden meegerekend voor de bepaling van het oppervlak dan wel de randlengte.   Artikel 12   De roestschade-omvang van de bevestiging van onderdelen, met uitzondering van de bevestiging van plaatdelen en wielkasten, wordt bepaald door een schatting te maken omtrent de afname in procenten van de sterkte van de bevestiging van het ene onderdeel aan het andere, in het gebied dat wordt omsloten door een denkbeeldige lijn gelegen op een afstand van 100 mm rondom de bevestiging.  De roestschade in het gebied buiten de denkbeeldige lijn wordt buiten beschouwing gelaten.   Artikel 13  De beoordeling van roestschade vindt plaats:   door visuele controle, terwijl het voertuig zich boven een inspectieput of op een hefinrichting bevindt, en  in geval van twijfel:  door gebruik te maken van een hamertje met een bolle of afgeronde kop;  door middel van meten met een meetmiddel van voldoende bereik.       Afdeling 2. Voertuigen met een volledig dragend chassis  §1. Chassisraam  Artikel 14   In deze paragraaf wordt verstaan onder: roestschade: gedeeltelijk door corrosie verdwenen materiaal.  Roestschade in het chassisraam wordt per langs- of dwarsligger dan wel per profiel uitgedrukt in procenten.     Artikel 15   De langs- en dwarsliggers en asbevestigingen van het chassisraam, de trekinrichting van een middenasaanhangwagen, en alle profielen die deel uitmaken van de ondersteuning van de draaikrans of opleggerkoppeling dan wel koppelingsplaat mogen niet meer roestschade hebben dan het percentage genoemd in annex 2 bij deze bijlage.  De beoordeling van de roestschade-omvang van de langs- en dwarsliggers van het chassisraam geschiedt aan de hand van de lengte van de langs- en dwarsliggers tussen de draagpunten.  In afwijking van het bepaalde in het eerste lid, moeten langs- en dwarsliggers van het chassisraam die uitsluitend voor de ondersteuning van de laadvloer zijn aangebracht, als hulplangs- of hulpdwarsbalk worden aangemerkt waarop paragraaf 2 van deze afdeling van toepassing is.  In afwijking van het bepaalde in het eerste lid, is op langs- en dwarsliggers en asbevestigingen van het chassisraam die zijn vervaardigd uit plaatmateriaal waarvan de dikte maximaal 2 mm bedraagt, paragraaf 2 van deze afdeling van toepassing.  Op een gedeeltelijk zelfdragende carrosserie in combinatie met een chassisraam zijn voor het zelfdragende deel de eisen van afdeling 1 van toepassing.     § 2. Overige onderdelen  Artikel 16   In deze paragraaf wordt verstaan onder: roestschade: door corrosie over de gehele dikte verdwenen materiaal.  Roestschade wordt per onderdeel of per bevestiging van een onderdeel uitgedrukt in de schade-eenheid 'E'.   Artikel 17  De in annex 3 vermelde onderdelen en bevestigingen van onderdelen van motorvoertuigen die niet zijn voorzien van een zelfdragende carrosserie en aanhangwagens met een toegestane maximummassa van meer dan 3.500 kg, mogen per onderdeel dan wel per bevestiging van een onderdeel niet meer roestschade hebben dan 2E.  Artikel 18  Voor de bepaling van de mate van roestschade in schade-eenheden 'E', moet de volgende procedure worden gevolgd:   de roestschade-omvang wordt per onderdeel of per bevestiging van een onderdeel in procenten bepaald volgens het van toepassing zijnde beoordelingsprincipe;  aan de hand van annex 3 wordt de te hanteren roestschadegradatie bij maximaal functieverlies van het beschadigde onderdeel of de beschadigde bevestiging van een onderdeel bepaald;  het percentage roestschade, bedoeld in onderdeel a, wordt vermenigvuldigd met de in roestschadegradatie, bedoeld in onderdeel b.     Artikel 19    De bepaling van de roestschade-omvang van langs- en dwarsliggers geschiedt aan de hand van de volgende beoordelingsprincipes, waarbij het hoogste percentage maatgevend is:   de verhouding uitgedrukt in procenten tussen het beschadigde deel van de omtrek en de gehele omtrek van de dwarsdoorsnede, een eventuele versterking in de langs- of dwarsligger daarbij inbegrepen. Bij de berekening van de omtrek van de dwarsdoorsnede worden de bevestigingsflenzen niet meegerekend, en  de verhouding uitgedrukt in procenten tussen de lengte van de schade en de werkelijke lengte van de langs- of dwarsligger tussen de draagpunten, zoals weergegeven in figuur 3, of zoals bij het betreffende onderdeel in annex 3  is omschreven. Voor de bepaling van de roestschade worden de bevestigingsflenzen meegerekend.    Indien een plaatdeel samen met een voorgevormd profiel een koker vormt, wordt het geheel beoordeeld als een langs- of dwarsligger.   Figuur 3. Lengte dwars- of langsligger tussen de draagpunten   Artikel 20      De bepaling van de roestschade-omvang van plaatdelen geschiedt aan de hand van de volgende beoordelingsprincipes, waarbij het hoogste percentage maatgevend is:   de verhouding uitgedrukt in procenten tussen het beschadigde oppervlak en het gehele oppervlak, en  de verhouding uitgedrukt in procenten tussen de lengte van de schade aan de randen en de totale randlengte.    Indien een gedeelte van een plaatdeel tevens deel uitmaakt van een langs- of dwarsligger (koker), moet dit gedeelte worden meegerekend voor de bepaling van het oppervlak dan wel de randlengte.     Artikel 21   De roestschade-omvang van de bevestiging van onderdelen, met uitzondering van de bevestiging van plaatdelen, wordt bepaald door een schatting te maken omtrent de afname in procenten van de sterkte van de bevestiging van het ene onderdeel aan het andere in het gebied dat wordt omsloten door een denkbeeldige lijn, gelegen op een afstand van 100 mm rondom de bevestiging.  De roestschade in het gebied buiten de denkbeeldige lijn wordt buiten beschouwing gelaten.     Artikel 22  De beoordeling van roestschade vindt plaats:   door visuele controle, terwijl het voertuig zich boven een inspectieput of op een hefinrichting bevindt, en  in geval van twijfel:  door gebruik te maken van een hamertje met een bolle of afgeronde kop;  door middel van meten met een meetmiddel van voldoende bereik.     Afdeling 3. Roestschadereparatie  Artikel 23  Een roestschadereparatie moet zodanig zijn uitgevoerd dat het onderdeel, de bevestiging van het onderdeel of de sectie van de bodemplaat zijn oorspronkelijke functie weer kan vervullen.    Artikel 24   Voor alle onderdelen, bevestigingen van onderdelen of secties van de bodemplaat waarvoor een roestschadegradatie is gegeven, geldt dat:  reparaties met pasklare gedeelten, waarbij elk deel deugdelijk aan het oorspronkelijke materiaal is gelast, toegestaan zijn;  vervanging van delen is toegestaan mits deugdelijk gelast dan wel bevestigd met bouten, indien de oorspronkelijke bevestiging heeft plaatsgevonden door middel van bouten of klinknagels;  een reparatie die niet volgens onderdeel a of b is uitgevoerd, als roestschade wordt aangemerkt en beoordeeld, waarbij de grootte van de reparatie wordt gezien als de grootte van de roestschade, tenzij anders wordt aangetoond.    Onder deugdelijk gelast als genoemd in het eerste lid, onderdelen a en b, wordt verstaan:   kettinglassen welke ten minste 50% van de omtrek van het te lassen gedeelte bestrijken en goed zijn verdeeld over die omtrek, of  proplassen (gatlassen) met ten minste een diameter van 4 mm en een onderlinge afstand van niet meer dan 20 mm.       Artikel 25   De trekinrichting van een middenasaanhangwagen, langs- en dwarsliggers en asbevestigingen die deel uitmaken van het chassisraam, bedoeld in paragraaf 1 van afdeling 2, mogen niet zijn gerepareerd met plaatdelen welke over de roestschade zijn aangebracht.  In afwijking van het eerste lid mogen de trekinrichting van een middenasaanhangwagen en een aanhangwagen met een stijve dissel, langs- en dwarsliggers en asbevestigingen wel gerepareerd worden met plaatdelen welke over de roestschade zijn aangebracht, indien de dikte van deze plaatdelen ten minste gelijk is aan de grootste dikte van het te repareren deel. De plaatdelen moeten deugdelijk zijn gelast. Hieronder worden verstaan kettinglassen welke ten minste 75% van de omtrek van het te lassen gedeelte bestrijken. De lassen moeten goed zijn verdeeld over de omtrek.  De profielen die deel uitmaken van de ondersteuning van de draaikrans of opleggerkoppeling dan wel koppelingsplaat mogen niet zijn gerepareerd met plaatdelen welke over de roestschade zijn aangebracht.   Artikel 26  Een afwijkende reparatie, zoals bedoeld in de artikelen 24 en 25 is toegestaan, indien dit door middel van documentatie van de voertuigfabrikant wordt aangetoond. De reparatie moet volgens voorschrift van de voertuigfabrikant zijn uitgevoerd.  Artikel 27  De beoordeling van de roestschadereparatie vindt plaats:   door visuele controle, terwijl het voertuig zich boven een inspectieput of op een hefinrichting bevindt, en  in geval van twijfel door middel van meten met een meetmiddel van voldoende bereik.       Rekenvoorbeelden roestschade. (pdf, 437kb)         Toelichting      Print   Controle alle gordels  De gordel waarmee een kinderstoel is bevestigd, moet u
beoordelen op beschadiging, bevestiging, goed werkende sluiting en goed
werkende blokkering. Voor een goede beoordeling van de gordel, moet de
kinderstoel losgehaald worden. Ook gordels die moeilijk bereikbaar zijn, door
bijvoorbeeld belading of ingeklapte zitplaatsen, moet u beoordelen.  Foto:
Gordelhouder wel aanwezig maar niet zichtbaar door klep. Foto:
Gordelhouder zichtbaar gemaakt voor de beoordeling.  Gordel gerepareerd ingekort of verlengd Een gordel mag niet gerepareerd, ingekort of verlengd zijn
door gordeleinden opnieuw aan elkaar vast te maken. Het knopje dat de
gordelsluiting op zijn plaats houdt, mag opnieuw zijn aangebracht. Het weefsel
van de gordel mag hierbij niet beschadigd zijn.           6.   De waarschuwingsinrichting van het gordelspansysteem en gordelkrachtbegrenzings-systeem van bedrijfsauto’s in gebruik genomen na 31 december 2017, mag geen defect aangeven.    Wijze van keuren       Wijze van keuren      Print  visuele en auditieve controle. Wanneer na het starten van de motor een optisch of akoestisch waarschuwingssignaal wordt afgegeven dat het systeem niet goed functioneert, wordt ervan uitgegaan dat niet aan deze eis is voldaan. Indien het een bedrijfsauto met een toegestane maximummassa van niet meer dan 3.500 kg betreft, wordt in geval van twijfel een rijproef uitgevoerd.           7.   De waarschuwingsinrichting van het airbagsysteem van bedrijfsauto’s in gebruik genomen na 31 december 2017, mag geen defect aangeven.    Wijze van keuren       Wijze van keuren      Print  visuele en auditieve controle. Wanneer na het starten van de motor een optisch of akoestisch waarschuwingssignaal wordt afgegeven dat het systeem niet goed functioneert, wordt ervan uitgegaan dat niet aan deze eis is voldaan. Indien het een bedrijfsauto met een toegestane maximummassa van niet meer dan 3.500 kg betreft, wordt in geval van twijfel een rijproef uitgevoerd.         