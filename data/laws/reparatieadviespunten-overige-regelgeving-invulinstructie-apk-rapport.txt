 Reparatieadviespunt(en)  Actuele regelgeving       Dit is geen afkeurpunt, maar een reparatieadvies over het niet goed functioneren van een veiligheidssysteem. Ook kunt u een reparatieadvies geven bij overmatige vloeistoflekkage ( dit geldt niet voor onderdelen van het brandstofsysteem, het remsysteem, de stuurinrichting of het veersysteem). Bij het afmelden van het voertuig maakt u als het nodig is gebruik van de volgende  reparatieadviespunten met bijhorende code (RA).   RA1 - waarschuwingsinrichting airbagsysteem,  gordelspansysteem of gordelkrachtbegrenzingssysteem Als bij motorvoertuigen in gebruik genomen vóór 1 januari 2018 de waarschuwingsinrichting (optisch of akoestisch) een defect aangeeft dat het airbagsysteem, gordelspansysteem of gordelkrachtbegrenzingssysteem niet functioneert, moet u dit als reparatieadviespunt aangeven.  RA2 – vloeistoflekkage Onderdelen van motorvoertuigen en aanhangwagens in gebruik genomen vóór 1 januari 2018 (geen onderdelen van het brandstofsysteem, het remsysteem, de stuurinrichting of het veersysteem) die met uitzondering van water, overmatige vloeistoflekkage hebben, moet u als reparatieadviespunt aangeven.  RA3 - waarschuwingsinrichting stabiliteitscontrolesysteem Als bij motorvoertuigen in gebruik genomen vóór 1 januari 2018 de waarschuwingsinrichting (optisch of akoestisch) een defect aangeeft dat het stabiliteitscontrolesysteem niet functioneert, moet u dit als reparatieadviespunt aangeven.  RA4 - waarschuwingsinrichting controlesysteem voor de bandenspanning Als bij motorvoertuigen in gebruik genomen vóór 1 januari 2018 de waarschuwingsinrichting (optisch of akoestisch) een defect aangeeft dat het controlesysteem voor de bandenspanning niet functioneert, moet u dit als reparatieadviespunt aangeven.  RA5 - waarschuwingsinrichting elektronische stuurbekrachtiging Als bij motorvoertuigen in gebruik genomen vóór 1 januari 2018 de waarschuwingsinrichting (optisch of akoestisch) een defect aangeeft dat de elektronische stuurbekrachtiging niet functioneert, moet u dit als reparatieadviespunt aangeven.  RA6 - waarschuwingsinrichting antiblokkeersysteem Als bij motorvoertuigen in gebruik genomen vóór 1 januari 2018 de waarschuwingsinrichting (optisch of akoestisch) een defect aangeeft dat het antiblokkeersysteem niet functioneert, moet u dit als reparatieadviespunt aangeven.  RA7 - waarschuwingsinrichting elektronisch remsysteem Als bij motorvoertuigen in gebruik genomen vóór 1 januari 2018 de waarschuwingsinrichting (optisch of akoestisch) een defect aangeeft dat het elektronisch remsysteem niet functioneert, moet u dit als reparatieadviespunt aangeven.        