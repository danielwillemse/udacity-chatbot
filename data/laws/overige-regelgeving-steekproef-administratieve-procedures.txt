 Steekproef  Actuele regelgeving        De RDW controleert met een herkeuring (steekproefsgewijs) of u de APK op een juiste manier uitvoert. Bij het afmelden van een voertuig krijgt u de melding of het voertuig in een steekproef is gevallen en wij het dus moeten controleren. U ziet ook gelijk tot welk tijdstip het voertuig hiervoor beschikbaar moet zijn. Het voertuig moet u 90 minuten laten staan. Er mogen in deze periode geen wijzigingen en/of metingen worden verricht aan het voertuig. U (de bevoegde keurmeester die het keuringsrapport heeft ondertekend) moet zelf aanwezig zijn bij de steekproef. Daarnaast assisteert u de steekproefcontroleur als dit nodig is.    Zeggen wij de steekproef telefonisch af? Dan zet u op het keuringsrapport in het vak ‘Reparatieadvies-, advies-, reparatie- of afkeurpunt en nadere uitleg’: Afgezegd om -tijdstip- door -naam RDW-medewerker- en ondertekend door de APK-keurmeester.    De uitvoering van de steekproef moet binnen 15 minuten na aankomst van de steekproefcontroleur kunnen beginnen. Deze 15 minuten zijn niet bedoeld om de keurmeester van ergens anders (buiten de keuringsplaats) te laten komen.         