 Uitwendige veiligheid  Artikel 5.8.48  Actuele regelgeving     1.  Laatst gewijzigd: 01-01-2025   Scherpe of uitstekende delen aan de voor- en achterzijde van landbouw-of bosbouwtrekkers die in geval van botsing het gevaar voor lichamelijk letsel voor andere weggebruikers aanzienlijk kunnen vergroten, moeten zijn afgeschermd.    Wijze van keuren       Wijze van keuren      Print  Visuele controle           2.  Laatst gewijzigd: 01-01-2025   Scherpe of uitstekende delen aan de zijkanten van landbouw- of bosbouwtrekkers die in geval van botsing het gevaar voor lichamelijk letsel voor andere weggebruikers aanzienlijk kunnen vergroten, moeten zijn afgeschermd.    Wijze van keuren       Wijze van keuren      Print   Visuele controle, waarbij het beoordelingsgebied is gelegen aan beide zijkanten en wordt begrensd door de buitenrand van het voertuig uitgezonderd de delen die gelegen zijn op meer dan 80 mm vanaf de buitenrand van het voertuig in de richting van het middenlangsvlak. De buitenrand van het voertuig is de zijrand van het voertuig die met een verticale lijn met een lengte van 2 m, haaks op het middenlangsvlak van het voertuig, als eerste wordt geraakt. De bolling van de banden boven het wegdek wordt daarbij buiten beschouwing gelaten.  Voor de buitenrand van het beoordelingsgebied van het voertuig die in de lengterichting achter de grootste breedte is gelegen wordt de grootste breedte van het voertuig gehanteerd. De bolling van de banden boven het wegdek wordt daarbij buiten beschouwing gelaten. De delen van het voertuig gelegen achter de grootste breedte van het voertuig en die een snij- of prikfunctie hebben en direct raakbaar zijn met de verticale 2 m lijn moeten zijn afgeschermd, ook als die zijn gelegen buiten het beoordelingsgebied.            3.  Laatst gewijzigd: 01-01-2025   Onverminderd het tweede lid mag het buitenoppervlak aan elke zijkant van de landbouw- of bosbouwtrekker geen naar buiten gerichte delen bevatten waaraan andere weggebruikers kunnen blijven haken.    Wijze van keuren       Wijze van keuren      Print   Visuele controle. In geval van twijfel
wordt gemeten.           4.  Laatst gewijzigd: 01-01-2025    Het eerste tot en met derde lid zijn niet van toepassing op voertuigdelen die zich hoger dan 2,00 m boven het wegdek bevinden.     Wijze van keuren       Wijze van keuren      Print  Visuele controle. In geval van twijfel wordt gemeten.           5.  Laatst gewijzigd: 01-01-2025    Het tweede en derde lid zijn niet van toepassing op:    buitenachteruitkijkspiegels, met inbegrip van de steunen ervan;  rupskettingen en delen van een rupsband of -ketting die zich bevinden in het door de buitenste rand van de rupsband;  wielen en wielafschermingen die zich bevinden in het door de buitenzijkant van de banden gevormde verticale vlak;  opstappen en treden, met inbegrip van de steunen ervan;  mechanische, elektrische, pneumatische of hydraulische verbindingen, met inbegrip van de steunen ervan;  scharnierstructuren op inklapbare kantelbeveiligingsinrichtingen;  bandenspanningsmeters en inrichtingen of leidingen om de banden op te pompen of leeg te laten lopen;  antislipinrichtingen op de wielen;  delen, niet zijnde direct raakbare delen met een snij- of prikfunctie, die zijn gemarkeerd met een breedtemarkering die voldoet aan de in de Aanvullende permanente eisen, artikelen 132 en 133, gestelde eisen; en  zijrichtingaanwijzers, markeringslichten, stads- en achterlichten, parkeerlichten, retroreflectoren, markeringen van de breedte aan de voor-en achterzijde van het voertuig en de rode reflector in de vorm van een afgeknotte driehoek.        Wijze van keuren       Wijze van keuren      Print              6.  Nieuw: 01-01-2025   De wielen onderscheidenlijk banden van landbouw- of bosbouwtrekkers met een maximumconstructiesnelheid van meer dan 40 km/h, niet zijnde voertuigen breder dan 2,55 m waarbij de montage van afscherming onverenigbaar is in verband met de noodzakelijke bewegingsvrijheid van de wielen in ruw terrein, moeten aan de bovenzijde voor ten minste twee derde deel van de totale breedte van de banden zijn afgeschermd, onverminderd het bepaalde in artikel 5.18.32, tweede lid. De voorste en de achterste rand van de afscherming moeten een hoek van ten minste 90 graden afdekken.    Wijze van keuren       Wijze van keuren      Print  Visuele controle. In geval van twijfel wordt gemeten.           7.  Nieuw: 01-01-2025   De wielen onderscheidenlijk banden van landbouw- of bosbouwtrekkers mogen niet aanlopen.    Wijze van keuren       Wijze van keuren      Print  Visuele controle.           8.  Nieuw: 01-01-2025   Geen deel van de buitenzijde van de landbouw- of bosbouwtrekker mag zodanig zijn bevestigd, beschadigd, versleten of door corrosie zijn aangetast, dat gevaar bestaat voor losraken.    Wijze van keuren       Wijze van keuren      Print  Visuele controle.         