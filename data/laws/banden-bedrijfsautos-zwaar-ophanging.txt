 Banden  Artikel 5.3.27  Actuele regelgeving     1.   De wielen van bedrijfsauto’s moeten zijn voorzien van luchtbanden.    Wijze van keuren       Wijze van keuren      Print  Visuele controle. Aan deze eis wordt niet getoetst tijdens de periodieke keuring ten behoeve van de afgifte van een keuringsrapport.           2.   De banden mogen geen beschadigingen vertonen waarbij het karkas zichtbaar is.    Wijze van keuren    Toelichting       Wijze van keuren      Print  Visuele controle, terwijl de bedrijfsauto zich boven een inspectieput of op een hefinrichting bevindt, waarbij het wiel wordt rondgedraaid.     Toelichting      Print   Reparatie van banden met kit Is een beschadiging van een band met bijvoorbeeld kit
weggewerkt en is het karkas daardoor niet meer zichtbaar? Dan kunt u de
beschadiging niet goed beoordelen. Voor een goede beoordeling moet u eerst de
kit verwijderen. Dit kan door het uitoefenen van een kracht, met of zonder gereedschap. Een voertuig met een goed gerepareerde band met
bijvoorbeeld Vulcanizing Compounds of een prop kunt u goedkeuren.           3.   De banden mogen geen uitstulpingen vertonen.    Wijze van keuren       Wijze van keuren      Print  Visuele controle, terwijl de bedrijfsauto zich boven een inspectieput of op een hefinrichting bevindt, waarbij het wiel wordt rondgedraaid.           4.   De profilering van de hoofdgroeven van de banden van bedrijfsauto’s moet over de gehele omtrek van het loopvlak ten minste 1,6 mm bedragen, met uitzondering van slijtage-indicatoren.    Wijze van keuren    Toelichting       Wijze van keuren      Print  Visuele controle, terwijl de bedrijfsauto zich boven een inspectieput of op een hefinrichting bevindt, waarbij het wiel wordt rondgedraaid. In geval van twijfel wordt de profieldiepte gemeten met een profieldieptemeter. De minimale profieldiepte wordt gemeten in de brede groeven waarin door de fabrikant de maximale diepte is bepaald, alsmede in de groeven waarin een slijtage-indicator aanwezig is.     Toelichting      Print   Nulstellen van de profielmeter  De juiste manier om een profielmeter op nul te stellen is door dit te doen op een glad deel in het loopvlak van de band. 

Als de profielmeter op nul is
gesteld op een hard vlak, dan zal deze op een band zonder profiel toch enkele
tienden van millimeters aangeven.

Dat komt omdat de punt van de meetstift van de profielmeter door de veer die erachter zit altijd iets in het (zachtere) materiaal drukt. Om de juiste waarden te krijgen, moet u de profielmeter op hetzelfde materiaal op nul stellen.   De profielmeter niet op een harde ondergrond op nul stellen   Dit is de juiste manier om een profielmeter op nul te stellen  Bepalen meetbreedte profiel    Loopvlak    Deel van de band dat, gemeten symmetrisch ten opzichte van
het midden, 50 mm minder bedraagt dan de breedte in de maataanduiding van de
band (Loopvlak = breedte maataanduiding – 50 mm).  Hoofdgroeven  Brede groeven in het middelste gedeelte van het loopvlak van
een band, wat  ongeveer 75% van de
breedte van het loopvlak inneemt.  Loopvlakbreedte = breedte maataanduiding – 50 mm Meetbreedte profieldiepte = ¾ x loopvlakbreedte mm (symmetrisch ten opzicht van
midden band)  Voorbeeld band 385/65 x 22,5 Loopvlakbreedte = 385 – 50 = 335 mm Meetbreedte voor profieldiepten is ¾ x 335 = 251 mm dus t.o.v. midden band 126 mm links en 126 mm rechts            5.   De banden van bedrijfsauto's mogen niet zijn nageprofileerd. Van naprofileren is sprake indien slijtage-indicatoren zijn weggesneden, indien de profielvorm van de groef afwijkt van de originele profielvorm, of indien in de bodem van de groef het karkas van de band zichtbaar is. In afwijking van de eerste volzin is naprofileren toegestaan, indien de mogelijkheid daartoe op de band is vermeld door de aanduiding "regroovable" of door het teken " ⍽ ", met dien verstande dat het karkas van de band niet zichtbaar mag zijn.     Wijze van keuren    Toelichting       Wijze van keuren      Print  Visuele controle, terwijl de bedrijfsauto zich boven een inspectieput of op een hefinrichting bevindt, waarbij het wiel wordt rondgedraaid.     Toelichting      Print   Opgesneden band Is een band van een voertuig opgesneden, dan worden alle
opgesneden groeven als hoofdgroeven gezien. Het is mogelijk dat niet alle
oorspronkelijke hoofdgroeven zijn opgesneden. De eis van 1,6 mm profieldiepte
geldt alleen als de niet opgesneden groeven, slijtage-indicatoren hebben.           6.   De op de band aangegeven draairichting moet overeenkomen met de draairichting van het wiel in voorwaartse rijrichting van de bedrijfsauto. Een band moet zodanig gemonteerd zijn dat dit overeenkomt met de door de bandenfabrikant aangebrachte markering op de band die de draai- richting of de binnenkant of buitenkant aangeeft.    Wijze van keuren    Toelichting       Wijze van keuren      Print  Visuele controle     Toelichting      Print   Draairichting banden  De draairichting van een band is alleen van belang als de term "rotation" op de band staat. De aanduiding "binnenkant" of "buitenkant" staat niet altijd even duidelijk op een band vermeld. De binnenkant van de band kan worden aangegeven met de term "INNER SIDE". Bij dubbele montage wordt de aanduiding die de binnenkant of de buitenkant aangeeft bij het binnenste wiel buiten beschouwing gelaten.            7.   De op de band van een bedrijfsauto, in gebruik genomen na 31 december 1997, vermelde loadindex mag niet kleiner zijn dan de loadindex behorende bij de maximumlast per band van de in het kentekenregister vermelde aslast. Hierbij is het bepaalde in Aanvullende permanente eisen, artikel 50, van toepassing.    Wijze van keuren    Aanvullende permanente eisen    Toelichting       Wijze van keuren      Print  Visuele controle     Aanvullende permanente eisen      Print   Artikel 50  Indien van een bedrijfsauto, een bus, of een aanhangwagen die na 31 december 1997 in gebruik is genomen de afzonderlijke maximumlast per as in het kentekenregister is vermeld, moet per as de volgende procedure worden gevolgd: de in het kentekenregister vermelde maximum last per as wordt gedeeld door het aantal banden op die as; aan de hand van   Loadindex tabel annex 4 (pdf, 74kb) wordt bepaald welke loadindex behoort bij de onder a gevonden maximumlast per band;  de loadindex van elke band op die as mag niet lager zijn dan de onder b gevonden loadindex. Indien op de band een groep is gevormd met twee loadindexen achter elkaar, geldt met betrekking tot het bepaalde in het eerste lid, onderdeel a, in het geval van enkele montage de eerst vermelde loadindex en in het geval van dubbele montage de tweede loadindex. De in het eerste lid, onderdeel a, gevonden waarde wordt: met 4% verminderd, indien het betreft een aanhangwagen uitgerust met dubbel gemonteerde personenautobanden; met 10% verminderd, indien het betreft: een aanhangwagen met een toegestane maximumlast onder de as of assen van niet meer dan 3.500 kg en uitgerust met enkelvoudig gemonteerde personenautobanden; een vuilniswagen; een reinigingswagen; een straatveegwagen; een sproeiwagen; met 15% verminderd, indien het betreft een bus , ingericht mede om staande passagiers te vervoeren en met een technisch toegestane maximummassa van meer dan 5.000 kg. De in het eerste lid, onderdeel a, gevonden waarde kan worden verminderd met een percentage overeenkomstig Document   annex 5: (pdf, 86kb)  bij een snelheid van 100 km/h, indien het een aanhangwagen betreft met een technisch toegestane maximummassa van meer dan 750 kg; bij een snelheid van 90 km/h, indien het een bedrijfsauto betreft met een snelheidsbegrenzer; bij een snelheid van 100 km/h, indien het een bus betreft met een snelheidsbegrenzer, of indien in het kentekenregister of op het kentekenbewijs een maximumsnelheid is aangegeven.      Toelichting      Print   Loadindex op band ontbreekt  Ontbreekt de loadindex op een band? Dan mag u het voertuig
goedkeuren als deze voldoet aan één van de volgende voorwaarden: Het draagvermogen staat in kg op de band Het draagvermogen staat in lbs op de band (2,205 lbs = 1 kg) Bij het voertuig zit een document van de bandenfabrikant waarmee u het
draagvermogen kunt vaststellen.  Loadindex vaststellen  Loadindex = de maximale last die een band mag hebben. Om vast te stellen welke minimale loadindex nodig is, moet u de maximale last per band bepalen. U gaat
altijd uit van de maximale last per as
zoals deze in het kentekenregister staat vermeld. U deelt deze maximale aslast
door de aantal banden van diezelfde as. Een band met een hogere loadindex aan de ene kant, kan een band met een te lage loadindex aan de andere kant op dezelfde as niet compenseren. In   Annex 4 (pdf, 74kb) staat de maximale last (kg) die een band mag hebben omgerekend naar de loadindex. In   Annex 5 (pdf, 86kb) staat het percentage waarmee de maximale last van een band vermeerderd of verminderd kan worden.  Personenautoband  Een personenautoband is te herkennen aan de eerste 2 cijfers in het volgnummer van de EG-goedkeuring die op de band staat vermeld. De eerste 2 cijfers moeten dan ‘02’ te zijn. Bijvoorbeeld e4 – 02 … Rekenvoorbeelden  Voorbeeld 1 Een trekker (4x2) heeft  
een snelheidsbegrenzer die is afgesteld op maximaal 90 km/u.
De vooras, enkel lucht, heeft een maximale  aslast van 7.200 kg. De
achteras, dubbel lucht, heeft een maximale  aslast van 11.500 kg.
Alle  banden hebben de maataanduiding 315/70R22,5 152/148M. Welke loadindex is er nu minimaal per band nodig? 

De berekening voor de loadindex per band is als volgt: Vooras: 7200 : 2 = 3600 kg als maximum last per band. Uit de
tabel Annex 4 volgt dat er  een band  met een loadindex van minimaal
153 nodig is . De band die op de trekker zit heeft slechts 152 (getal voor de
schuine streep betreft enkel lucht) als loadindex. Omdat het  voertuig 
een snelheidsbegrenzer heeft, mag u de berekende maximale last per band
volgens  tabel Annex 5 (middelste kolom) met 2% verminderen. Er is dus 0,98 x 3600 = 3528 kg per band nodig. Loadindex
152 staat voor maximaal 3550 kg last per band. De loadindex is in dit voorbeeld
voldoende. Achteras: 11500 : 4 = 2875 kg als maximum last per band. Dit
betekent dat er een band nodig is met een loadindex van tenminste 145. De
loadindex bedraagt 148 (getal achter de schuine streep betreft dubbel lucht).
Dit is ruim voldoende in dit voorbeeld. Hier hoeft u niet met de mogelijke
vermindering van 2% te gaan rekenen. Voorbeeld 2 Het voertuig betreft een vuilniswagen (4x2). De vooras,
enkel lucht, heeft een maximum aslast van 7.500 kg. De achteras, dubbel lucht,
heeft een maximum aslast van 11.500 kg. Alle banden hebben de maataanduiding
315/70R22,5 152/148M. 

Welke loadindex is er nu minimaal per band nodig? 

De berekening voor de loadindex is als volgt: Vooras: 7500 : 2 = 3750 kg als maximum last per band. Uit
tabel Annex 4 volgt dat er  een band nodig is met een loadindex van
minimaal 154. De gemonteerde band heeft slechts 152 (getal voor de schuine
streep betreft enkel lucht) als loadindex. Omdat het voertuig een vuilniswagen
is, mag u volgens Aanvullende permanente eisen artikel 50 lid 3 de
berekende maximum last daarom per band met 10% verminderen. Er is dus 0,90 x
3750 = 3375 kg per band nodig. De loadindex 152 staat voor maximaal 3550 kg
last per band. De loadindex is in dit voorbeeld voldoende. Achteras: 11500 : 4
= 2875 als maximum last per band. Er is 
een band met een loadindex van tenminste 145 nodig. De loadindex is 148
(getal achter de schuine streep betreft dubbel lucht) Dit is ruim voldoende.            8.   Het loopvlak van de banden mag geen metalen elementen bevatten die tijdens het rijden daarbuiten kunnen uitsteken.    Wijze van keuren    Toelichting       Wijze van keuren      Print  Visuele controle. Aan deze eis wordt niet getoetst tijdens de periodieke keuring ten behoeve van de afgifte van een keuringsrapport.     Toelichting      Print   Beoordelen metalen voorwerpen in een band Zit er zichtbaar een metalen
voorwerp (bijvoorbeeld een schroef of spijker) in een band?
Dan hoeft u deze niet te verwijderen. Het is mogelijk dat de koordlagen
beschadigd zijn, maar dit is meestal niet zichtbaar. Dit is geen afkeurpunt. Is
de beschadiging wel zichtbaar, dan keurt u het voertuig hier wel op af.           9.   De banden op één as moeten dezelfde maataanduiding hebben, behalve wanneer een nood- of reservewiel wordt gebruikt.     Wijze van keuren       Wijze van keuren      Print  Visuele controle, terwijl de bedrijfsauto zich boven een inspectieput of op een hefinrichting bevindt. Tijdens de periodieke keuring ten behoeve van de afgifte van een keuringsrapport is een nood- of reservewiel met een afwijkende maataanduiding niet toegestaan.            10.   n.v.t. voor zware bedrijfsauto’s       11.   De waarschuwingsinrichting van het controlesysteem voor de bandenspanning van bedrijfsauto’s in gebruik genomen na 31 december 2017, mag geen defect aangeven.    Wijze van keuren       Wijze van keuren      Print  Visuele en auditieve controle. Wanneer na het starten van de motor een optisch of akoestisch waarschuwingssignaal wordt afgegeven dat het systeem niet goed functioneert, wordt ervan uitgegaan dat niet aan deze eis is voldaan. Indien het een bedrijfsauto met een toegestane maximummassa van niet meer dan 3.500 kg betreft, wordt in geval van twijfel een rijproef uitgevoerd.         