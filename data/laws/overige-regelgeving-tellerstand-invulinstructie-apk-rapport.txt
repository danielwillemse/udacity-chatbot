 Tellerstand  Actuele regelgeving       In het veld tellerstand vult u de afgelezen tellerstand in kilometers, mijlen of uren in. Bij voertuigen die geen teller hebben (zoals aanhangwagens of mogelijk zeer oude voertuigen) en in andere gevallen waarbij geen tellerstand  is af te lezen, vult u ‘GT’ (Geen Teller) in.  Correctie tellerstand in het tellerstandregister  Heeft u een verkeerde tellerstand ingevuld? Dan moet u deze in het tellerstandregister aanpassen. Het is alleen mogelijk de tellerstand voor APK 2 en de laatst ingevulde tellerstand aan te passen die door u is ingevuld. Het aanpassen van de tellerstand doet u via onze  website> Tellerstand corrigeren.  Correctie tellerstand APK-rapport  Een correctie van de tellerstand op het APK-rapport kan alleen als u het voertuig opnieuw afmeldt. Neem dan eerst contact op met ACN Zwolle. Het telefoonnummer is 088 008 74 77. Daarna voert u de volgende acties uit:    Corrigeren tellerstand register (APK2)    Afmelden voertuig met juiste tellerstand.    E-mail na onlogische tellerstand (APK2)  Maakt u een fout bij het invullen van de tellerstand en zorgt dit voor een onlogische tellerstand in het register? Dan sturen wij u een e-mail (als uw e-mailadres bekend is) waarin staat dat u misschien een fout heeft gemaakt met het invullen van de tellerstand. U kunt dan achteraf nog de ingevulde tellerstand aanpassen. Heeft u na de ingevulde tellerstand al een andere tellerstand ingevuld die ook niet klopt? Doe dan een correctieverzoek om de verkeerde tellerstand bij ons aan te passen. Het correctieformulier vindt u op onze website > Correctieformulier tellerstand.      