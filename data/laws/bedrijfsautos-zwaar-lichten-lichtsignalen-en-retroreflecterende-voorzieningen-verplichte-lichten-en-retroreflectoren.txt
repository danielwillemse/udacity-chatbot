 Verplichte lichten en retroreflectoren  Artikel 5.3.51  Actuele regelgeving     1.    Bedrijfsauto’s moeten zijn voorzien van:  twee grote lichten; twee dimlichten , met dien verstande dat indien het voertuig is voorzien van dimlichten met gasontladingslichtbronnen en in gebruik is genomen na 31 december 2006, deze lichtbronnen moeten voldoen aan de daaromtrent in Aanvullende permanente eisen, artikelen 115 en 117, gestelde eisen, alsmede voor de installatie daarvan; twee stadslichten; twee richtingaanwijzers aan de voorzijde en twee aan de achterzijde van het voertuig, dan wel één richtingaanwijzer aan elke zijkant indien het voertuig vóór 1 juli 1967 in gebruik is genomen; het licht van de richtingaanwijzers van bedrijfsauto’s in gebruik genomen na 30 juni 1967 moet knipperen; waarschuwingsknipperlichten indien het voertuig na 31 december 1997 in gebruik is genomen; één zijrichtingaanwijzer aan elke zijkant van het voertuig, indien het voertuig langer is dan 6,00 m dan wel na 31 december 1997 in gebruik is genomen. Richtingaanwijzers aan de voorzijde van het voertuig worden beschouwd als zijrichtingaanwijzers, indien het uitgestraalde licht hiervan duidelijk te zien is vanuit een punt gelegen op 6,00 m achter de voorzijde van het voertuig en 1,00 m zijwaarts; twee achterlichten ; twee remlichten indien het voertuig na 30 juni 1967 in gebruik is genomen, dan wel één of twee remlichten indien het voertuig vóór 1 juli 1967 in gebruik is genomen; een achterkentekenplaatverlichting; twee rode retroreflectoren aan de achterzijde van het voertuig; één mistachterlicht indien het voertuig na 31 december 1997 in gebruik is genomen; dit mistachterlicht moet zich bevinden in of links van het middenlangsvlak van het voertuig; één achteruitrijlicht indien het voertuig na 31 december 1997 in gebruik is genomen en twee achteruitrijlichten indien het voertuig langer is dan 6,00 m en na 31 december 2012 in gebruik is genomen; twee markeringslichten die zichtbaar zijn aan de voorzijde en twee die zichtbaar zijn aan de achterzijde van het voertuig, indien het voertuig na 31 december 1997 in gebruik is genomen en breder is dan 2,10 m, dan wel voor 1 januari 1998 in gebruik is genomen en breder is dan 2,60 m; zijmarkeringslichten indien het voertuig na 31 december 1997 in gebruik is genomen en langer is dan 6,00 m. Hierbij is het bepaalde in Aanvullende permanente eisen, artikelen 119 tot en met 122, van toepassing. Deze lichten zijn niet verplicht voor chassiscabines; ambergele retroreflectoren aan elke zijkant van het voertuig indien het voertuig langer is dan 6,00 m, de achterste retroreflector aan de zijkant mag rood zijn. Hierbij is het bepaalde in Aanvullende permanente eisen, artikelen 119 tot en met 122, van toepassing; n.v.t. voor zware bedrijfsauto’s lijnmarkering aan de achterzijde indien het voertuig breder is dan 2,10 m, na 31 december 2012 in gebruik is genomen en de toegestane maximummassa meer bedraagt dan 7.500 kg; hierbij is Aanvullende permanente eisen, artikel 153, van toepassing; lijnmarkering aan de zijkant indien het voertuig langer is dan 6,00 m, na 31 december 2012 in gebruik is genomen en de toegestane maximummassa meer bedraag dan 7.500 kg; hierbij is Aanvullende permanente eisen, artikel 153, van toepassing.     Wijze van keuren    Aanvullende permanente eisen    Toelichting       Wijze van keuren      Print  Onderdelen a tot en met e: visuele controle. Onderdeel f: visuele controle. In geval van twijfel wordt gemeten. Onderdelen g tot en met k: visuele controle. Onderdelen l tot en met r: visuele controle. In geval van twijfel wordt gemeten.     Aanvullende permanente eisen      Print   Artikel 115  Gasontladingslichtbronnen zijn lampen die gevoed worden door een (veel) hogere spanning dan de boordspanning. In ieder geval is sprake van een
gasontladingslichtbron, indien:   de lichtopbrengst van het dimlicht pas een moment na het inschakelen op maximale sterkte is;  de voedingsspanning van de dimlichtlamp verzorgd wordt via een hoogspanningstransformator, al dan niet voorzien van het volgende symbool:    Artikel 117  Bij dimlichten met gasontladingslichtbronnen blijven de gasontladingslichtbronnen ingeschakeld wanneer het groot licht brandt.  Artikel 119  Zijmarkeringslichten en ambergele retroreflectoren moeten zijn aangebracht aan elke zijkant van het voertuig.  Artikel 120  Zijmarkeringslichten en ambergele retroreflectoren moeten op de volgende wijze zijn geplaatst: indien het voertuig langer is dan 6,00 m, moet ten minste één zijmarkeringslicht en één retroreflector zich in het middelste derde gedeelte van het voertuig bevinden; de onderlinge afstand tussen de zijmarkeringslichten en de onderlinge afstand tussen de retroreflectoren mag niet meer dan 4.00 m bedragen, de afstand van het meest naar voren gelegen zijmarkeringslicht en van de meest naar voren gelegen retroreflector tot de uiterste voorzijde van het voertuig mag niet meer dan 4,00 m bedragen, de afstand van het meest naar achteren gelegen zijmarkeringslicht en van de meest naar achteren gelegen retroreflector tot de uiterste achterzijde van het voertuig mag niet meer dan 1,00 m bedragen. Indien het voertuig niet langer is dan 6,00 m, dan wel in het kentekenregister wordt aangeduid als kaal chassis, mag zich, bij verdeling van de lengte van het voertuig in drie gelijke delen, één zijmarkeringslicht op het voorste derde gedeelte en één zijmarkeringslicht op het achterste derde gedeelte van de lengte van het voertuig bevinden, waarbij één aanwezig zijmarkeringslicht volstaat.  Artikel 121  Zijmarkeringslichten en ambergele retroreflectoren moeten zijn aangebracht op een hoogte van niet minder dan 0,25 m doch niet meer dan 1,50 m boven het wegdek. Indien het in verband met de constructie van het voertuig niet mogelijk is, mogen de zijmarkeringslichten zijn aangebracht op een hoogte van meer dan 1,50 m doch niet meer dan 2,10 m boven het wegdek. In afwijking van het eerste lid mogen de zijmarkeringslichten en ambergele retroreflectoren bij een landbouw- of bosbouwtrekker, landbouw- of bosbouwaanhangwagen, verwisselbaar getrokken uitrustingsstuk of mobiele machine niet meer dan 2,50 m boven het wegdek zijn aangebracht.  Artikel 122  De in deze paragraaf gestelde eisen worden getoetst: door middel van visuele controle; in geval van twijfel te meten met een meetmiddel van voldoende bereik.  Artikel 153  Opvallende markeringen zijn niet verplicht voor voertuigen in gebruik bij de in artikel 29, eerste lid, van het RVV 1990 bedoelde diensten, die de daar genoemde signalen mogen voeren. In plaats van lijnmarkering mag aan de achterzijde van het voertuig volledige contourmarkering zijn aangebracht. In plaats van lijnmarkering mag aan de zijkant van het voertuig gedeeltelijke of volledige contourmarkering zijn aangebracht. In het geval van gedeeltelijke contourmarkering wordt iedere bovenhoek beschreven door twee lijnen loodrecht op elkaar en ieder ten minste 0,25 m lang. Indien het niet mogelijk is de lijnen loodrecht op elkaar aan te brengen, moet zoveel mogelijk de contour van het voertuig worden gevolgd. Het materiaal van opvallende markeringen voldoet aan VN/ECE-reglement 104. Lijnmarkeringen en de onderste elementen van contourmarkeringen mogen niet hoger zijn gemonteerd dan 2,50 m. Opvallende markeringen worden als doorlopend beschouwd, indien de onderbrekingen niet groter zijn dan 1,00 m. Binnen een volledige contourmarkering aan de zijkant van het voertuig mogen retroreflecterende cijfers, letters of afbeeldingen zijn aangebracht waarvan het materiaal voldoet aan VN/ECE-reglement 104, klasse D of E, met dien verstande dat deze geen nadelige invloed hebben op de effectiviteit van de contourmarkering en de verplichte lichten en retroreflecterende voorzieningen. In ieder geval mogen de retroreflecterende cijfers, letters of afbeeldingen niet meer dan een derde deel van de totale oppervlakte binnen de omtrek van de volledige contourmarkering uitmaken. Aan de eis, als bedoeld in het vijfde en achtste lid, wordt niet getoetst tijdens de algemene periodieke keuring ten behoeve van de afgifte van een keuringsrapport.       Toelichting      Print   Dynamische knipperlichten richtingaanwijzers  De richtingaanwijzers van een voertuig kunnen dynamisch zijn
uitgevoerd. Dat wil zeggen dat de vorm van de lichten wijzigt als deze werken.
Bij richtingaanwijzers kunnen ze bijvoorbeeld bewegen in de richting waarin het
voertuig afslaat. Een voorbeeld ziet u op onderstaande afbeelding. Deze
dynamische lichten zijn geen afkeurpunt als de lichten niet zijn beschadigd en
voldoen aan de overige eisen zoals kleur.  Lijnmarkering  Lijnmarkering is een
horizontale, doorlopende lijn in de lengte of breedte. De onderbreking van de
doorlopende lijn mag niet meer dan 1 meter zijn. Er staat niet precies omschreven
waar de lijnmarkering begint of eindigt. De lijnmarkering moet zoveel mogelijk de
horizontale dimensie (lengte en breedte) van het voertuig weergeven.  Plaatsing markeringslicht  De plaats van het markeringslicht(en) in de lengterichting van het voertuig, wordt niet voorgeschreven.  Dynamisch markeringslicht  De markeringslichten van een voertuig kunnen dynamisch zijn
uitgevoerd. Dat wil zeggen dat de vorm van de lichten wijzigt als deze werken.
Bij markeringslichten kunnen ze bijvoorbeeld bewegen in een cirkel. Een
voorbeeld ziet u op onderstaande
afbeelding. Deze dynamische lichten zijn geen afkeurpunt als de lichten niet
zijn beschadigd en voldoen aan de overige eisen zoals kleur. Foto: Dynamisch markeringslicht  Zijrichtingaanwijzers in het spiegelglas Volgens de toelatingseisen moet de zijrichtingaanwijzer vanaf een bepaalde hoek aan de achterkant van de auto zichtbaar zijn. De APK-keuringseisen zijn nooit strenger dan de toelatingseisen. Daarom is het genoeg als de zijrichtingaanwijzer zichtbaar is vanaf 6 meter achter de voorkant van de auto en 1 meter opzij. De zijrichtingaanwijzer mag ook in een buitenspiegelglas zitten, als de kleur maar aan de regels voldoet.           2.   Onverminderd het eerste lid, voldoen begeleidingsvoertuigen als bedoeld in artikel 1, onderdeel a, van het BABW, aan de krachtens artikel 71 van de wet gestelde eisen.    Wijze van keuren       Wijze van keuren      Print  Aan deze eis wordt niet getoetst tijdens de periodieke keuring ten behoeve van de afgifte van een keuringsrapport.           3.   In afwijking van het eerste lid, onderdeel p, moeten twee extra remlichten worden aangebracht indien het derde remlicht niet op een vast deel van de carrosserie of bovenbouw binnen 0,15 m vanaf het middenlangsvlak kan worden bevestigd.    Wijze van keuren       Wijze van keuren      Print  Visuele controle           4.   Het eerste lid, onderdelen q en r, is niet van toepassing op opleggertrekkers.    Wijze van keuren       Wijze van keuren      Print  Visuele controle         